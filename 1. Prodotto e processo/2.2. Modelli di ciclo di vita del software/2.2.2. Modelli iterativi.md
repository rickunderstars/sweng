Osservando il modello a cascata e le sue varianti ci si è ben presto resi conto che la stringente sequenzialità delle fasi costituiva un grosso limite non conciliabile con la flessibilità richiesta dallo sviluppo software e con la naturale mutevolezza dei requisiti imposti dal cliente. Si inizia dunque a pensare di permettere agli sviluppatori di _ripetere_ alcune fasi più di una volta, **iterando** quindi su di esse fino a ottenere un prodotto soddisfacente, nascono così i primi **modelli interativi**.

## Modello a cascata con singola retroazione
---

![[waterfall_model_with_retro.png]]

Uno dei primi modelli iterativi è, in realtà, una **variante del modello a cascata**, in cui si permette di fare un unico "salto indietro", quindi a partire da una fase si può **ritornare alla fase precedente** (ad esempio si può _iterare_ tra _Codifica_ e _Testing_ fino a consegnare il prodotto). In realtà, sfruttando questa nuova introduzione, è facile notare come sia possibile eseguire delle iterazioni complete che vanno dalla fase dei *Requisiti* fino alla fase di *Testing*.

Anche in questo modello **non si può però tornare indietro dalla consegna** per eseguire attività di manutenzione; inoltre, l’introduzione di un’iterazione rende molto **più difficile pianificare** il lavoro e monitorarne l’avanzamento: si tratta di una caratteristica condivisa da molti modelli iterativi.
