Per sua natura, il sistema di sviluppo open source pone delle sfide peculiari sconosciute nell’ambiente di sviluppo tradizionale.
Prima di affrontare gli strumenti di design e organizzazione del lavoro che sono nati per risolvere queste problematiche, risulta utile capire quali siano queste problematiche.

# Sfide principali
---
## Difficile integrazione del software
---
Quella dell’integrazione del software è, in realtà, una vecchia sfida che viene enormemente amplificata nell’ambito FOSS.
Per integrare le nuove feature sviluppate in un software stabile diversi modelli avevano costruito le proprie pratiche:

- Nel modello a cascata, l’integrazione era una fase circoscritta e a sé stante.
- A tale struttura molto rigida si contrappone lo schema innovativo _Stabilize & Synchronize_, nato in ambiente Microsoft, in cui durante il giorno gli sviluppatori lavorano sul pezzo di codice di cui sono responsabili, e di notte il software viene ricompilato da zero. La mattina dopo, si avevano dunque due possibilità:
	- la **compilazione falliva**, il responsabile veniva trovato e _“punito”_;
	- la **compilazione aveva successo**, il software integrato è quindi nella _“versione migliore possibile”_ (non per forza stabile).
- In XP, l’integrazione veniva eseguita più volte giornalmente in modo esclusivo: un solo sviluppatore alla volta poteva integrare il proprio lavoro sull’unica macchina di integrazione disponibile; questo permetteva di individuare facilmente eventuali problemi di integrazione e risolverli con rapidità.

Ma come organizzare l’integrazione nel mondo open source?
Per sua natura, in questo ambito l’**integrazione** viene eseguita **continuamente** e **senza coordinazione** a priori.
Vi è "*anarchia totale*", con lo svantaggio che, da un giorno all’altro, un'enorme parte della codebase potrebbe cambiare in quanto un singolo sviluppatore potrebbe integrare mesi e mesi di lavoro in un’unica botta.

## Sfaldamento del team
---
Nell’open source nascono problemi riguardanti la gestione del team, occorre quindi decidere come:

- **comunicare**,
- **tenersi uniti**,
- **coordinarsi**,
- **ottenere nuove collaborazioni**.

Per **comunicare** si utilizza di solito **internet**: si potrebbe dire che senza non potrebbe esistere il concetto stesso di open source. In particolare, si utilizzano spesso dei **forum** per organizzare il lavoro, in modo da tenere la community unita e rispondere dubbi ai nuovi utenti.

Per quanto riguarda il **coordinamento del lavoro**, oggigiorno, vengono utilizzati vari strumenti per la sincronizzazione del lavoro e di versioning per codice, come **git**.

Per quanto riguarda le documentazioni, inizialmente venivano sfruttate le **wiki**, oggigiorno poco utilizzate in favore di siti compilati contenenti la documentazione del software. Questi siti sono chiamati **Pages** e per crearli vengono sfruttati tool basati su markdown.

Deve poi essere **facile**, addirittura banale, poter **compilare il codice** e **ricreare l’ambiente di sviluppo omogeneo per tutti**. Vengono utilizzati, quindi, strumenti di **automatizzazione delle build**, come i **Makefile**, in modo che chiunque voglia partecipare possa farlo indipendentemente dalla propria configurazione software e hardware.

Infine, è importante **educare i reporter** dei bug e avere un sistema per organizzare per le **segnalazioni di errori**: il sistema dovrebbe essere accessibile a tutti in modo da evitare segnalazioni duplicate e consentire una facile organizzazione delle stesse.