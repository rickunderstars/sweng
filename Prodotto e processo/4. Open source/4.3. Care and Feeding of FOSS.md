Ma come si inserisce il modello di sviluppo open source in un panorama tecnologico sempre più accentrato nelle mani di poche e potenti aziende?
Il timore principale risiede nel fatto che, rendendo il codice disponibile a tutti, si potrebbe ricadere più facilmente vittima di plagio da parte di giganti del settore, in grado di realizzare in poco tempo ciò che prenderebbe a un team open source svariati mesi, accaparrandosi così una larga fetta di mercato.
Craig James smentisce tuttavia tale visione nel suo [articolo](https://web.archive.org/web/20081015010505/http://www.moonviewscientific.com/essays/software_lifecycle.htm), in cui descrive il ciclo di vita di un **software FOSS** (*Free and Open Source Software*) come la sequenza di più fasi.

# Fasi
---
## 1. Invenzione
---
**Qualcuno ha un’idea** e la **implementa facendola funzionare**.
Dal momento in cui l’idea viene resa pubblica, si assiste un'esplosione esplosione di progetti basati su quell'idea, finanziati da varie aziende che cercheranno di diventare leader nel nuovo mercato.

## 2. Espansione e innovazione
---
**Il mondo si accorge dell’invenzione** e **la tecnologia inizia a espandersi**, in quanto le aziende si "rincorrono" a vicenda cercando di aggiungere più funzionalità possibili.
Questa fase **non rappresenta un buon momento per far nascere un progetto open source**: un piccolo gruppo non riuscirebbe a prevalere sulle grandi aziende. Inoltre, le specifiche non sono ancora ben definite, si rischierebbe quindi di implementare funzioni inutili.

## 3. Consolidamento
---
I prodotti di alcune aziende iniziano a dominare il mercato, mentre i *competitor* vengono assorbiti, falliscono o diventano di nicchia, solitamente quando le aziende "dominanti" offrono una versione del prodotto con delle particolarità che non si possono trovare altrove.
**Diminuisce** complessivamente il **numero competitor**, e l’**innovazione rallenta**.

## 4. Maturità
---
**Il problema e le specifiche sono ora ben chiare e consolidate**.
Per un prodotto commerciale è ormai **difficile entrare nel mercato**, ma per uno **open source** è **paradossalmente** il **momento migliore**: il piccolo team ha uno slancio innovativo che le grosse aziende non hanno più, e il loro prodotto può **brillare dei vantaggi del mondo open source**, tra cui sicurezza e flessibilità.
L’esempio più importante e degno di nota è quello di **Linux**: *Linus Torvalds*, conoscendo già tutti i concetti base di un sistema operativo grazie a [Minix](https://en.wikipedia.org/wiki/Minix#MINIX_1.0), creò il kernel di Linux. 
Linus Torvalds iniziò in un momento in cui le specifiche per creare un sistema operativo erano già ben note, perciò vi era poca innovazione nel settore, e si poteva quindi far nascere un’alternativa che aveva ed ha dalla sua parte tutti i vantaggi del mondo open source.

## 5. Passaggio tra maturità e *FOSS Domination*
---
**Quando un prodotto open source diventa famoso, le aziende ne soffrono**.
Di conseguenza, le aziende hanno iniziato a **sfruttare** anch’esse **le idee di altri** per il proprio prodotto.
Un esempio è **IBM**: inizialmente, vendeva i propri prodotti insieme ad un sistema operativo sviluppato da loro, ma quando Linux divenne un sistema operativo molto affermato, lo sfruttarono smettendo di fornire il loro software e offrendo supporto per Linux.
Un altro esempio è **Solaris**: decise di rendere open source il proprio sistema operativo, ma questo venne dimenticato in poco tempo, in quanto le componenti che aveva in più rispetto a Linux vennero subito prese e integrate a quest’ultimo.

## 6. *FOSS Documentation*
---
Lentamente, il **prodotto open source inizia a erodere il vantaggio tecnologico dei competitor commerciali**.
I competitor commerciale perderanno progressivamente interesse nell'innovare, in quanto ciascuna loro innovazione potrebbe essere facilmente "copiata", ed essi saranno già  largamente rientrati del loro investimento iniziale.
Il prodotto open source inizia ad accaparrarsi fette di mercato.

## 7. *The FOSS Era*
---
Alla fine, il progetto **open source dominerà completamente il nuovo mercato**, mentre le grandi aziende dovranno ripiegare sulla vendita di servizi più che di software.
Questa è una **situazione ideale**, probabilmente utopica, che **fino ad oggi non è mai successa**.

# Considerazioni finali
---
Il **vantaggio** di un progetto open source, dunque, **non è** tanto la **rapidità di espansione o l’abilità di intercettare il mercato**, ma il fatto che **esso permetta una continua innovazione** che _segue_ le necessità del mercato, cosa che le **grandi aziende faticano a conseguire** in quanto **ancora legate a un paradigma di investimento** in cui una volta fatto il lavoro e guadagnata una certa somma, è più costoso fare manutenzione del software piuttosto che lasciarlo morire.